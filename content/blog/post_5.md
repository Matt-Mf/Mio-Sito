---
author: "Me"
date: 2020-01-23
title: USB-Storage compatto ed economico con SSD M2
best: false
---

In cerca di nuova memoria flash portabile da utilizzare per travasi o come chiave per installazione di SO, un'idea mi è balzata in mente: Potrei ottenere prestazioni e affidabilità migliori rispetto ad una classica chiavetta usb, allo stesso prezzo se non più basso.

Con il mercato invaso da chiavette USB troppo poco capienti per essere utili ai loro scopi, e da chiavette troppo capienti, ma costose e mal progettate in termini di prestazionali e dissipazione del calore, la mia scelta è ricaduta sulle unità M2 Sata e enclosure vari.
Spesso infatti ciò di cui si lamentano i possessori di chiavette ad alta capienza e "slim" sono le elevate temperature che il supporto raggiunge sotto stress, particolarmente in scrittura, oltre l'usura sostenuta dalla memoria flash. Insomma un dispositivo quantomeno dopo pochi anni di utilizzo intenso, usa e getta.

Disponibili a poco prezzo, le unità SATA M2 stanno pian piano venendo rimpiazzate dalle più performanti PCIe NVMe. Esse ci vengono in contro come soluzione intermedie e con buone prestazioni in quei casi dove le velocità in lettura e scrittura non sono fondamentali, mentre anche il portafoglio vuole la sua parte.

Niente ci vieta di utilizzare supporti PCIe, ma i costi aumentano come anche le prestazioni, solo fino ai limiti dello standard dell'interfaccia utilizzata dall'enclosure (USB 2.0, 3.0, 3.1 ecc.).

![image](/static/img/ssd1.jpg)

Utilizzando questi piccoli contenitori che agiscono da interfaccia, è possibile adottare questi componenti come flash-storage portatile a discapito delle più compatte, ma più costose in termini di GB e meno efficienti Chiavette USB.
 
![image](/static/img/ssd2.jpg)

## In Questo caso il mio setup consiste: 

- Kingston SSD A400 M.2 240 GB fino a 500MB/s in lettura e 350MB/s in scrittura.
- Aplic Custodia SSD USB 3.0

![image](/static/img/ssd3.jpg)

## Costi

- SSD M2 240 GB = 32€
- Custodia-Interfaccia = 12€

**Totale = 44€**

## Chiavette USB Prezzi a confronto (Gennaio 2020)

- Sandisk Ultra Flair 3.0 256 GB: Circa 45€
- SanDisk Ultra Fit 3.1 256 GB: Circa 43€ ma l'unità scalda parecchio.
- Kingston DataTraveler 3.1 256 GB: Circa 48€
- Sandisk Cruzer Ultra USB 3.0 Pen Drive da 256 GB: Circa 50€
- ARCANITE 3.1 256 GB: Circa 45€
- Corsair Voyager Memoria Unità Flash USB 3.0 da 256 GB: Circa 60€
- Samsung Bar Plus USB Flash Drive USB 3.1 256 GB: Circa 54€
- SanDisk Extreme SSD Portatile 250GB USB-C: Circa 76€

## Riguardo alle prestazioni di lettura e scrittura conviene?

![image](/static/img/ssd4.jpg)

Dopo un veloce confronto online fra i vari datasheet, ecco che i nostri 200/300 MB/s in lettura, ma soprattutto in scrittura ce li siamo guadagnati rispetto a soluzioni concorrenti. 

Tutto allo stesso prezzo, se non inferiore in alcuni casi. 

**Direi che conviene e l'intuizione era giusta. Si guadagna sul versante prestazionale, ma anche per quanto riguarda il riutilizzo dei supporti e il minor prezzo a parità di memoria.**

**La possibilità di ottenere supporti portatili da oltre 1TB, economici e con ottime prestazioni, non è da sottovalutare.**

L'unica nota negativa riguarda un lieve aumento degli ingrombri fisici del supporto, anche a causa del cavo usb esterno che però si presenta come una comodità in alcune situazioni dove la porta è difficilmente raggiungibile o lo spazio potrebbe essere angusto.



