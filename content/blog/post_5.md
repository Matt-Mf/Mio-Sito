---
author: "Me"
date: 2020-01-23
title: USB-Storage compatto ed economico - Esperimento con M2
best: false
---

In cerca di nuova memoria flash portabile da utilizzare per travasi o come chiave per installazione di SO, un'idea geniale (eeeh esagerato!) mi è balzata in mente: Potrei ottenere prestazioni e affidabilità doppie allo stesso prezzo.

Con il mercato invaso da chiavette troppo poco capienti per essere utili ai fini tecnici, e da chiavette troppo capienti, ma costose e mal progettate in termini di prestazioni e dissipazione del calore, la mia scelta è ricaduta sulle unità M2 Sata e enclosure vari.
Spesso infatti ciò di cui si lamentano i possessori di chiavette ad alta capienza e "slim" sono le elevate temperature che il supporto raggiunge sotto stress, particolarmente in scrittura, oltre l'usura sostenuta dalla memoria flash. Insomma un dispositivo quantomeno usa e getta.

Disponibili a poco prezzo, le unità SATA M2 stanno pian piano venendo rimpiazzate dalle più performanti PCIe NVMe. Esse ci vengono in contro come soluzione intermedie e con buone prestazioni in quei casi dove le velocità in lettura e scrittura non sono tutto, dove anche il portafogli vuole la sua parte.

Niente ci vieta di utilizzare supporti PCIe, ma i costi aumentano come però le prestazioni, solo fino ai limiti dello standard dell'interfaccia utilizzata dall'enclosure (USB 3.0,3.1 ecc.).

![image](/img/ssd1.jpg)

Utilizzando questi piccoli contenitori-interfaccia è possibile adottare questi componenti come flash-storage portatile a discapito delle più compatte, ma più costose e meno efficienti Chiavette USB.
 
![image](/img/ssd2.jpg)

## In Questo caso il mio setup consiste: 

- Kingston SSD A400 M.2 240 GB fino a 500MB/s in lettura e 350MB/s in scrittura.
- Aplic Custodia SSD USB 3.0

![image](/img/ssd3.jpg)

## Costi

- SSD M2 240 GB = 32€
- Custodia-Interfaccia = 12€

**Totale = 44€**

## Chiavette USB Prezzi a confronto

- Sandisk Ultra Flair 3.0 256 GB: Circa 45€
- SanDisk Ultra Fit 3.1 256 GB: Circa 43€ ma l'unità scalda parecchio.
- Kingston DataTraveler 3.1 256 GB: Circa 48€
- Sandisk Cruzer Ultra USB 3.0 Pen Drive da 256 GB: Circa 50€
- ARCANITE 3.1 256 GB: Circa 45€
- Corsair Voyager Memoria Unità Flash USB 3.0 da 256 GB: Circa 60€
- Samsung Bar Plus USB Flash Drive USB 3.1 256 GB: Circa 54€
- SanDisk Extreme SSD Portatile 250GB USB-C: Circa 76€

## Riguardo alle prestazioni di lettura e scrittura conviene?

![image](/img/ssd4.jpg)

Dopo un veloce confronto online fra i vari datasheet, ecco che i nostri 200/300 MB/s in lettura, ma soprattutto in scrittura ce li siamo guadagnati. 

Tutto allo stesso prezzo, se non inferiore in alcuni casi. 

**Direi che conviene e l'intuizione era giusta. Si guadagna sul versante prestazionale, ma anche per quanto riguarda il riutilizzo dei supporti e il minor prezzo a parità di memoria.**

**La possibilità di ottenere supporti portatili da oltre 1TB con ottime prestazioni non è da sottovalutare.**

L'unica nota negativa riguarda un lieve aumento degli ingrombri, anche a causa del cavo usb esterno che però si presenta una vera e propria comodità in alcune situazioni dove la porta è difficilmente raggiungibile.



