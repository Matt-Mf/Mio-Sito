---
author: "Me"
date: 2019-12-22
title: Perchè l'ultima generazione di Walkman, non è Walkman
best: false
---

Attraverso la sua fama leggendaria il Walkman della Sony ha resistito fino ad oggi, regnando come un'icona del panorama dei riproduttori musicali tascabili e ancora ben prima come uno status symbol se non uno stile di vita.
Tutti sanno a cosa ci riferiamo quando parliamo di Walkman, Sony, musica e anni 80, ma non tutti sanno invece come tali dispositivi siano riusciti a rimanere in vita fino ad oggi, anche al termine dell'era analogica. 
Eppure è così semplice: Il Walkman era il compagno fidato per ascoltare ovunque musicassette o mix amatoriali registrati in salatto e con le scritte a Bic, magari con il deck del babbo, che tanto andavano di moda nei tempi passati e che oggi sono stati sostituiti dalle infinite compilation di bassa qualità presenti su Youtube.
Solo una cosa è cambiata: ed è il formato in cui tale musica viene salvata, riprodotta e ricondivisa. 

I tempi cambiano, la tecnologia e quindi i supporti pure, ma la funzioni per cui erano stati progettati no. 
Il Walkman, scontratosi con il progresso, deve fare solo una cosa: riprodurre sempre e comunque musica, e lo sa fare dannatamente bene.

Senza eccessivi fronzoli o particolari accorgimenti il Walkman ,attravero tutti i numerosissimi modelli, è da generazioni il compagno fidato di chi dalla musica non riesce a staccarsi nemmeno un minuto. È la musica a parlare, e attraverso di esso il mezzo per esprimersi a pieno in ogni situazione. Il focus di questo dispositivo è chiaramente quello che amanti della musica cercano e non trovano da nessun'altra parte. Un dispositivo ormai più unico che raro, sopravvissuto fino ad oggi con una missione ben chiara.

Nei primi Walkman digitali la filosofia è sempre rimasta la stessa. Di anno in anno veniva perfezionata la serie precedente con in mente sempre il corretto bilanciamento tra tecnologie e form factor moderno e riproduzione musicale di altà qualità senza fronzoli.

Siamo nel 2016 quando mi decido che se voglio ascoltare la musica in maniera seria, senza venire disturbato ogni due minuti da qualche notifica o sfarfallio dello smartphone, devo passare ad un Walkman Sony.
Precedentemente avevo utilizzato un Ipod Touch di seconda mano che seppure compiendo egregiamente il suo lavoro, non penso mi abbia mai dato le soddisfazioni e il carattere schietto che un Walkman poteva offrirmi a metà del prezzo e dei vincoli.
Inoltre di alternative cinesi di discreta qualità ne avevo provate, ma non ero ancora soffisfatto. (Fiio ottimi lettori seppure...)
 
Con una qualità sonora invidiabile e un look mirato alla sostanza, il Walkman NW-A35 è stato, ed è tutt'ora un compagno fidato con oltre 400 ore di riproduzione. Svolge il suo dovere nel migliore dei modi. Nessuna funzionalità eccessivamente inutile o superflua può distrarti da quello che stai ascoltando. Una squadra fantastica, io e il mio Walkman. Un'autonomia di oltre 35 ore e supporto alle schede di memoria esterne completano il quadro di un dispositivo perfettamente bilanciato.

![image](/img/walkman1.jpg)

È interessante notare che anche se al passo con i tempi riguardo all'hardware e agli assemblaggi, il software montato è più unico che raro nel 2019. Più simile ad un dispositivo embedded musicale degli anni 90 che ad un gadget Android di dubbio gusto, il sistema operativo personalizzato da Sony (probabilmente un firmware basato su Linux) restituisce all'utente un ambiente confortevole e del tutto intuitivo.

Sebbene altre due ulteriori versioni (NW-A40/NW-A50) si siano susseguite negli anni sempre sul filone della serie NW-A portando rifiniture e assemblaggi più pregiati, il focus non è mai cambiato e oggigiorno posso dire con assoluta certezza che i dispositivi appartenenti a questa serie siano gli ultimi eredi della vera definizione Walkman.


## NW-ZX - NW-WM / Le serie per intenditori 

Fra il 2015 e il 2017 due Walkman digitali molto particolari sono stati commercializzati: sono l'NW-ZX100 e l'NW-ZX300, e una nuova serie di fascia top che è la NW-WM.

![image](/img/walkman2.jpg)

Sebbene inarrivabili come categoria di prezzo, sono dispositivi di fascia alta e anch'essi costruiti sulla base dell'ideologia Walkman. Componentistica progettata ad-hoc e di elebata qualità per garantire una riproduzione musicale vicina alla perfezione. Funzioni ancora più granulari per permettere all'utenza riproduzioni pregiate e senza alcun limite. Non basterebbero trattati per descrivere quanta passione e che livello di qualità Sony abbia raggiunto con queste due serie. Destinati a diventare leggenda nei circoli di nicchia, almeno finchè Sony non verrà a patti con se stessa e capirà, forse, che gli unici fruitori di dispositivi come i Walkman sono proprio loro. 

Il vero problema infatti è il desiderio irrefrenabile di Sony nel voler tentare di replicare il successo avuto nei tempi d'oro con gli stessi dispositivi. 

## Nessuno oggi compra un Walkman ANCHE per ascolta la musica, lo compra SOLO per ascoltare la musica aspettandosi la massima qualità ottenibile dalla sorgente. 

Non sarà di certo l'aggiunta di funzionalità di contorno ad attirare i consumatori del nuovo millenio, già circondati da dispositivi tutto-in-uno come gli smartphone.
In poche parole terra terra: Ai fruitori dei nuovi e vecchi Walkman non frega niente dell'integrazione con Spotify o Tidal. Perchè sul mercato c'è di meglio alla metà del prezzo per questi utilizzi.

## I nuovi ZX500 & A100 e il DECLINO

![image](/img/walkman3.jpg)

Inaspettatamente Sony nel 2019 presenta e realizza due nuovi Walkman, tecnicamente non particolarmente innovativi, ma con molte lacune riguardo alle funzionalità. Quella fondamentale riguarda la loro dotazione software: Android.
Ecco che viene a meno lo spirito di questi dispositivi, votati a fare un'unica cosa ed a farla bene. La riproduzione musicale passa in secondo piano, se non di contorno. Il Walkman diventa un gadget come tutti gli altri, atto a celebrare tempi passati, come testimonia la custodia venduta insieme alla versione del 40esimo anniversario e le animazioni stile musicassetta in riproduzione. Un definitivo ritiro in pensione di quello che il Walkman era ed ora non è più. Un fallimento commerciale annunciato, se non per i "moderni nostalgici" che di un Walkman non se ne fanno nulla se non come cimelio da esposizione.
Per non parlare dell'autonomia, sacrificata anche per l'inutile funzionalità estetica dello screen-saver emulativo dei vecchi Walkman.
![image](/img/walkman4.jpg)

Non solo tutto ciò sposta il focus fuori dalla funzione principale che un Walkman dovrebbe assolvere, ma anche compromessi che ne distruggono l'appetibilità: autonomia ridotta, aggiornamenti software e app necessari, connettività ad internet del tutto non superflua. 

**Se lo scopo è quello di offrire un dispositivo per l'ascolto di musica attraverso le note piattaforme di Streaming, non sarà certo un Walkman da oltre 800 euro la scelta migliore per il mercato consumer, ne per quello di nicchia.**

Ciò che ha portato, digitalmente parlando, alla condanna dei supporti analogici (quali vinili, musicassette ecc.), l'adozione di Android e lo shift sulle funzionalità l'ha fatto ai Walkman.

I nuovi Walkman non sono e non saranno mai le prime scelte per gli appassionati, ne per gli ascoltatori comuni, ma soltanto una fallita mossa di marketing dettata da riflessioni poco ponderate e la corsa verso le ultime tendenze, inevitabilmente convergenti solamente sul di un'immagine nostalgica e un'aleatoria prospettiva di facile guadagno. 

![image](/img/walkman5.jpg)



 
